# www.urzedasy.pl


[Funkcja i nazwisko. Urzędnik nie może odmówić podania swoich danych osobowych | Serwis Samorządowy PAP](https://samorzad.pap.pl/kategoria/prawo/funkcja-i-nazwisko-urzednik-nie-moze-odmowic-podania-swoich-danych-osobowych)

> **Imię i nazwisko oraz stanowisko pracownika samorządowego nie podlegają ochronie - urzędnik nie może odmówić podania swoich danych osobowych****.**  
>   
> "Dane pracownika w zakresie, w jakim wiążą się ze sferą jego życia zawodowego, a do takich zaliczają się jego imię i nazwisko oraz pełniona funkcja, stanowią _dane służbowe_, które powinny być jawne" - ocenił Generalny Inspektor Ochrony Danych Osobowych dr Wojciech Wiewiórowski.  
>   
> Odpowiadając na pytanie, czy urzędnicy w korespondencji elektronicznej mogą odmówić podania swoich danych osobowych, GIODO zauważył, że urzędnicy działają w interesie obywateli i nie mogą być anonimowi. Jego zdaniem w przeciwnym razie prowadziłoby to do zakłócenia prawidłowych relacji w kontaktach obywatela z urzędem.


[Dyrektywa Parlamentu Europejskiego i Rady (UE) 2019/1937 z d... - EUR-Lex](https://eur-lex.europa.eu/legal-content/PL/LSU/?uri=CELEX:32019L1937)

> Ochrona osób zgłaszających naruszenia prawa UE
> 
> STRESZCZENIE DOKUMENTU:
> 
> [Dyrektywa (UE) 2019/1937 w sprawie ochrony osób zgłaszających naruszenia prawa UE](https://eur-lex.europa.eu/legal-content/PL/AUTO/?uri=celex:32019L1937)
> 
> JAKIE SĄ CELE DYREKTYWY?
> 
> W dyrektywie ustanawia się zasady i procedury dotyczące ochrony „sygnalistów”, czyli osób, które zgłaszają[\*](https://eur-lex.europa.eu/legal-content/PL/LSU/?uri=CELEX:32019L1937#keyterm_E0001) informacje uzyskane w kontekście związanym z pracą na temat naruszeń[\*](https://eur-lex.europa.eu/legal-content/PL/LSU/?uri=CELEX:32019L1937#keyterm_E0002) prawa UE w kluczowych dziedzinach polityki. Naruszenia obejmują zarówno niezgodne z prawem działania lub zaniechania, jak i nadużycia prawa.
> 
> KLUCZOWE ZAGADNIENIA
> 
> Zakresem dyrektywy objęte są zgłoszenia dotyczące:
> 
> -   naruszeń przepisów w następujących dziedzinach (wymienionych szczegółowo w części I załącznika):
>     -   zamówienia publiczne
>     -   usługi, produkty i rynki finansowe; zapobieganie praniu pieniędzy i finansowaniu terroryzmu
>     -   bezpieczeństwo produktów i ich zgodność z wymogami
>     -   bezpieczeństwo transportu w sektorze kolejowym, drogowym, morskim i żeglugi śródlądowej
>     -   ochrona środowiska, począwszy od gospodarowania odpadami aż po chemikalia
>     -   ochrona radiologiczna i bezpieczeństwo jądrowe
>     -   bezpieczeństwo żywności i pasz, zdrowie i dobrostan zwierząt
>     -   zdrowie publiczne, w tym prawa pacjentów i kontrola wyrobów tytoniowych
>     -   ochrona konsumentów
>     -   ochrona prywatności i danych osobowych, bezpieczeństwo sieci i systemów informacyjnych;
> -   naruszeń mających wpływ na interesy finansowe UE;
> -   naruszeń dotyczących rynku wewnętrznego, w tym naruszeń unijnych zasad konkurencji i pomocy państwa oraz naruszeń krajowych przepisów dotyczących podatku od osób prawnych.
